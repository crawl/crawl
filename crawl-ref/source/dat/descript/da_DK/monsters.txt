%%%%
__cap-U_suffix

Hvis den bliver bange, bliver den vred!
%%%%
__(_suffix_examine

En fortryllelse får våbnet til at danse gennem luften og angribe af sig selv.
%%%%
Aizul

En gang var denne slange den fremmeste vogter af en legendarisk skat, men han
faldt i unåde da skatten blev stjålet, mens han sov. Han snor sig nu rundt i de
underjordiske gange og søger at hævne sig på alle vordende røvere. Han er en
talentfuld troldkarl, men ikke mere farlig i nærkamp end andre af sin slags.
%%%%
Antaeus

Denne forhenværende mægtige og navnkundige titans arrogance blev hans
undergang. Nu er han korrumperet og fordærvet, en mægtig dæmon som hersker over
Kokytus' frosne sletter. Hans gigantiske krop lader til at være let at ramme;
uheldigvis lader det også til at alt andet end de stærkeste angreb ville prelle
harmløst af.
%%%%
Arachne

Arachne var som menneske den dygtigste væverske, men er i sin nuværende form
forbandet: halvt menneske, halvt edderkop. Hun ældes ikke længere og har en
menneskekvindes ungdom og skønhed samt en uhyrlig kæmpeedderkops ben og
underkrop.

Gennem sin tusindårige levetid har hun lært magi og en del andre kneb. Forvent
at blive besnæret af edderkoppespind og magi, mens hendes kæledyr fordøjer og
fortærer dig.
%%%%
Asmodeus

En af de ærkedæmoner, som har hjemme i Helvedes dyb, omsluttet af ild.
%%%%
Azrael

En magtfuld, krigerisk ifrit. (Findes der nogen anden slags?)
%%%%
Boris

En ældgammel og mægtig dødning. Som alle sande dødninge er Boris udødelig og
vil regenerere sine udtørrede knogler, selv hvis de fuldstændigt nedbrydes.
%%%%
Cerebov

Cerebov, en voldelig og arrig dæmon, fremstår som et gigantisk menneske klædt i
en skinnende, gylden rustning og bevæbnet med et enormt, bølget sværd.
%%%%
Chuck

Stenkæmpen Chuck elsker sten, jo større, jo bedre! Gennem årene har han
akkumuleret en pæn samling, inklusive nogle sjældne, fortryllede nogle af
slagsen.
%%%%
Crazy Yiuf

En runken, gammel gnold med et langt, sølvfarvet skæg. Han er bevæbnet med en
stav og bærer en kappe. Han ligner en mytologisk figur! Vent, er hans skæg
fæstnet til hans ører med kroge?
%%%%
Dispater

Herren over Jernbyen Dis.
%%%%
Dissolution

Slimbrøndene var engang en blomstrende civilisation, og Nedbryderen var profet
for dennes gud. Da byen blev erobret af dens nuværende indbyggere, overlevede
kun Nedbryderen da han som den eneste rettroende søgte hjælp hos slimguden.
Nedbryderen blev en kolossal masse af slimsyre, men beholdt sit intellekt. Han
er fyldt med had mod alt der kan opretholde en fast form.
%%%%
Dowan

En smuk, men forfængelig elver med talent for magi og ikke meget andet. Hans
evner supplerer hans tvillingesøster Duvessas kampdygtighed perfekt.
%%%%
Duvessa

En jævnt udseende elverkriger som er teknisk brillant i mange former for
kampteknik, men skråsikker som følge deraf. Hun suppleres af sin tvillingebror
Dowans magiske evner.
%%%%
Edmund

En af Sigmunds jaloux søskende (den yngste af ni brødre). Han har ingen af sin
brors magiske evner, men dette opvejes af hans kampfærdigheder og næse for
penge. Han er ivrig efter at bevise sin overlegenhed ved at dræbe uheldige
eventyrere med sin dyre plejl og sit skarpe vid.
%%%%
Ereshkigal

En frygtindgydende ærkedæmon som hersker i det dødsensfarlige, underjordiske
rige Tartarus.
%%%%
Erica

En indtagende trolddomsvæverske.
%%%%
Erolcha

En særligt snu jætte-troldkvinde.
%%%%
Eustachio

En lærling udi hidkaldelsernes kunst. Han har et bølget overskæg og nogle
underfundige idéer om ære.
%%%%
Frances

En hårdfør kriger som engang besejrede en mægtig hersker af Pandæmonium i
tvekamp og tilegnede sig dæmonens rige og lensmænd. Som resultat af kampen
pådrog hun sig et dybt ar i ansigtet som hun bærer med stolthed, snarere end
skam.
%%%%
Frederick

En elegant kriger og magiker som bærer en guldrandet monokel og søger en værdig
modstander. Det er du sandsynligvis ikke.
%%%%
Gastronok

En glubsk og overraskende kløgtig snegl som er opsat på at æde alt og alle, han
møder. På hovedet har en spids hat spændstigt på sned. Han anskaffede sig
hatten på samme måde som han fik sin intelligens og sin viden om besværgelser:
ved at fortære deres tidligere ejer, en mægtig troldmand.
%%%%
Geryon

En enorm, trehovedet, bevinget ærkedæmon, som vogter de fire helveder.
Legenderne vil vide at hans sølvhorn bruges til at slå selve helvedernes porte
på vid gab.
%%%%
Gloorx Vloq

En skyggefuld skikkelse indhyllet i det dybeste mørke.
%%%%
Grinder

En uduelig skyggedjævleyngel, som tidligere var torturmester i en af Helvedes
lavere cirkler. Han har tendens til at brokke sig og komme med åndssvage
kommentarer.
%%%%
Grum

En barskt udseende gnold, som bærer en af sine tidligere krigshundes skind.
%%%%
Harold

En midaldrende dusørjæger opsat på efter at trække sig tilbage fra dusørræset
efter en sidste opgave. Han ønsker at slå sig ned et sted og leve et stille liv
med sin familie for pengene fra sit sidste mål: dig.
%%%%
Ignacio

En dødelig kan kun forvandles til en dæmon gennem guddommelig indgriben. Dette
skete for Ignacio, efter Makhleb så hans kærlighed til sit arbejde og
tilsmilede ham. Han er nu dømt til at fortsætte sit livs store fornøjelse i al
evighed.

Selvom hans nye form omfatter en række barberbladsskarpe klinger, som er
udvokset fra hans dæmoniske lemmer, har Ignacio beholdt sin yndlingsøkse – og
er ivrig after at teste dens blad på dig.
%%%%
Ijyb

En lille, forskruet goblin iklædt grimme, blå laser. Han har herredømmet over
dette niveau af de underjordiske gange; indtrængende straffes med døden.
%%%%
Ilsuiw

En snu vandheks af nøkkeracen som bruger sin skønhed og besværgelser til at
lokke intetanende eventyrere i døden.
%%%%
Jessica

En ondsindet troldkvindelærling. Hun er kommet til de underjordiske gange i
håbet om at finde et stille, afsides sted hvor hun kan studere de mørke kunster
uden at blive forstyrret.
%%%%
Jory

I levende live var Jory en simpel bonde, men som udød forvandlede han sig til
et magtfuldt væsen. Gennem utallige århundreders uliv har han udviklet sine
evner inden for kamp og magi, akkumuleret stor rigdom og mange ejendele.
%%%%
Joseph

Ligner en lejesvend.
%%%%
Josephine

En fæl, gammel kælling hvis ansigt er dækket af vorter, modersmærker og hår her
og der. Josephines udseende kan narre en til at tro at hun er en svagelig,
gammel kone, men hun er faktisk en formidabel nekromantiker. Brugen af sort
magi har sat sine spor på den engang så smukke Josephine som nu er blevet til
en hæslig heks.
%%%%
Khufu

En utroligt magtfuld kejser på vej til at blive en guddom.
%%%%
Kirke

En smuk fortryllerske.
%%%%
Lom Lobon

En ældgammel og besynderligt fredfyldt dæmon. Den har et enormt, lysende øje
midt i panden med hvilket den køligt betragter dig.
%%%%
Louise

En mægtig troldkvinde klædt i tungt panser fra top til tå. Hun var engang en
eventyrer på jagt efter den sagnomspundne Sfære fra Zot, men styrtede ned i
Afgrunden, hvor hun for håbløst vild. Louise var fanget på dette plan i næsten
et årti, mens de højere magter legede med hende. Da hun endelig undslap
Afgrunden var hun blevet ganske mægtig, men også fuldstændig vanvittig. Hun
vandrer nu hvileløst rundt i de underjordiske gange og leder efter andre
eventyrere der kan dele hendes skæbne.
%%%%
Nikola

En genial videnskabsmand besat af elektricitet. I forsøget på at fuldende sin
elektriske golem kom han ud for en forfærdelig ulykke, og nu faser han ind og
ud af virkeligheden.
%%%%
Tiamat

En mægtig drage med enorme vinger. Hendes skæl synes at glitre og skifte farve,
mens du kigger.
%%%%
the Serpent of Hell tartarus

Foran dig i mørket hænger et par glødende, magenta øjne. Du kan skimte omridset
af en svimlende gigantisk, senet drage. Den vil dig det ondt.
%%%%
acid blob

En klump sygelig, pusdryppende kød hvorfra dødelig syre siver.
%%%%
Brimstone Fiend

En kæmpestor og mægtig dæmon omgivet af helvedesild med store, skællede vinger.
En af de mest frygtsomme indbyggere i alle Helvedes cirkler.
%%%%
Executioner

En skrækkeligt mægtig og lynsnar dæmon hvis form er sløret af en sky af
hvirvlende le-lignende klinger.
%%%%
Hell Sentinel

En tårnhøj monolit konstrueret og besat af dæmoniske kræfter. Tusind øjne
skuler grumt ud af sprækker i dens forrevne, tornede rustning.
%%%%
Ice Fiend

En kæmpemæssig frostdæmon dækket af rim og omsluttet af bidende kolde vinde. En
af de mest forfærdelige beboere i Helvedes mange cirkler.
%%%%
item mimic

En tilsyneladende efterladt genstand, som faktisk er et ondsindet lille bæst i
forklædning.
%%%%
Killer Klown

En komisk figur fuld af liv og latter. Den synes at være meget glad for at se
dig ... men kan en vis skadefryd spores i dens ansigtstræk? Er det der rød
ansigtsmaling eller noget langt mindre behageligt?
%%%%
Cigotuvi's Monster

Denne skrækindjagende skabning synes at være fremstillet af kropsdele fra
ethvert tænkeligt uhyre.
%%%%
