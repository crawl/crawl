%%%%
Dungeon

Kaip atsirado ši keista vieta, tebėra paslaptis. Kai kurie tvirtina, kad tai
nuobodžiaujančių dievų žaidimų aikštelė, tuo tarpu kiti teigia, kad ji buvo
suformuota visokiausių rūšių būtybių, kurios pabėgo nuo žemės paviršiaus ir
šalinosi saulės. Nepaisant to kokia yra šio urvo kilmė, jis pilnas negirdėtų
lobių ir didžiulių pavojų bet kuriam įsibrovėliui. Mažai kas iš čia ištrūko
gyvi, ir dar mažiau tokių, kurie išsaugojo sveiko proto likučius, kad galėtų
apie tai papasakoti.

Požemis yra 16 lygių gylio, bet, tiesą sakant, tai tik pradžia.
%%%%
Temple

Dievų Šventykla, ramybės ir užuovėjos nuo požemio beprotybės vieta. Ji būna
tarp 4 ir 7 pagrindinio požemio lygių.
%%%%
Orcish Mines

Orkų kasyklos, pilnos jų aukso, bet klastingos ir jose lengva pasiklysti.

Orkų kasyklos yra keturių lygių gylio ir turi įėjimą į Elfų Menes.
%%%%
Elven Halls

Nors dauguma elfų niekados nesikeltų į tokias niūrias požemines sales, kaip
šitos, gilumų elfai tą ir padarė. Jų menės kupinos lobių, tačiau prašalaičiai
turėtų atminti legendinius šios giminės magijos sugebėjimus.

Elfų Salės yra trijų lygių gylio.
%%%%
Lair

Daugumai nuotykių ieškotojų Žvėrių Irštva yra jaudinantis aplinkos pakeitimas.
Ir iš tikrųjų, kur kas geriau būti užbadytam, sumaitotam ir suėstam, o ne
papjautam, sudegintam ar nudurtam.

Irštva yra aštuonių lygių gylio ir turi laiptus į dar tris atšakas.
%%%%
Swamp

Pelkėta dykvietė, pilna dumblo, purvo, musių ir didžiulių besiseilėjančių
mėsėdžių pabaisų.

Pelkė yra penkių lygių gylio. Joje galima rasti pūvančią runą. Požemyje galima
rasti tik du įėjimus į Gyvačių Irštvos, Pelkės, Seklumų ir Vorų Lizdo atšakas.
Jei Pelkė yra, įėjimą į ją rasite tarp Irštva:2 ir Irštva:5.
%%%%
Shoals

Jau iš tolo galima išgirsti nuolatinę bangų mūšą ir užuosti sūrius purslus.
Pasiekus Seklumas, jums įspūdį padaro egzotiški požeminiai pliažai, sudarantys
kelias salas neaprėpiamoje jūroje. Staiga orą perveria kraują stingdantis
klyksmas, palydimas kliuksėjimo. Neramiai žvalgotės aplinkui ir galvojate: Kas
tas plėšrūnas? Ir kas auka?

Seklumos yra penkių lygių gylio ir turi kriauklių runą. Požemyje galima rasti
tik du įėjimus į Gyvačių Irštvos, Pelkės, Seklumų arba Vorų Lizdo atšakas. Jei
Seklumos yra, įėjimą į jas rasite tarp Irštva:3 ir Irštva:6.
%%%%
Snake Pit

Gyvačių namai, nagų irštva.

Gyvačių Irštva yra penkių lygių gylio ir turi gyvatišką runą. Požemyje galima
rasti tik du įėjimus į Gyvačių Irštvos, Pelkės, Seklumų arba Vorų Lizdo
atšakas. Jei Gyvačių irštva yra, įėjimą į ją rasite tarp Irštva:3 ir Irštva:6.
%%%%
Spider Nest

Ir jūs manėte, kad paimsite šlepetę į ranką ir viskas bus baigta? Jei dar
neturite arachnofobijos, greit turėsite.

Vorų Lizdas yra penkių lygių gylio ir turi voratinklių runą. Požemyje galima
rasti tik du įėjimus į Gyvačių Irštvos, Pelkės, Seklumų arba Vorų Lizdo
atšakas. Jei yra Vorų Lizdas, įėjimą į jį rasite tarp Irštva:3 ir Irštva:6.
%%%%
Tomb

Protėvių Mauzoliejus, prakeikimų ir šlykščiausios mirties magijos pabudintų
baisybių vieta.

Mauzoliejus yra trijų lygių gylio ir turi auksinę runą. Įėjimas į jį yra
Kripta:2 arba Kripta:3.
%%%%
Hell

Keturių pragarų prieškambarį saugo Geryon. Herojai, įrodę savo vertę
prieškambaryje ir papūtę į Geryono ragą, gali tyrinėti įvairias Pragaro sritis:
Dis, Geheną, Kokitą ir Tartarą.

Vartai į Pragaro Prieškambarį gausiai randami gilesniuose pagrindinio požemio
lygiuose.
%%%%
Dis

Dis, Geležinis Miestas. Kas atlaikys išbandymą geležimi?

Dis yra septynių lygių gylio ir turi geležinę runą. Jį galima pasiekti per
Pragaro Prieškambarį.
%%%%
Gehenna

Gehenos liepsnos sudegino ne vieną savim pasitikintį herojų, ir jos degs
amžinai.

Gehena yra septynių lygių gylio ir turi obsidiano runą. Ją galima pasiekti per
Pragaro Prieškambarį.
%%%%
Cocytus

Niūri ir pakąsta šalnų dykvietė.

Kokitas yra septynių lygių gylio ir turi ledinę runą. Jį galima pasiekti per
Pragaro Prieškambarį.
%%%%
Tartarus

Pūvantis pragaras. Laikui bėgant šios vietos nemirėliai, demonai ir velniai
iščiulpia visų lobių ištroškusių lankytojų gyvybę.

Tartaras yra septynių lygių gylio ir turi kaulo runą. Jį galima pasiekti per
Pragaro Prieškambarį.
%%%%
Zot

Saugiai užrakintą požemių komplekso dalis, paprastai minima kaip beprotybė,
siautulys, pamišimas. Tik labiausiai pakvaišę nuotykių ieškotojai drįstų
sulaužyti antspaudą ir skverbtis gylyn — tuščiai tikintis rasti legendinį
artefaktą, kurio dar niekas niekada nėra matęs.

Zot Karalystė yra penkių lygių gylio. Į ją galima patekti tik turint bent tris
runas.
%%%%
Abyss

Pragarmė yra išties keista vieta, nuolat besikeičianti ir iškreipta. Ji pilna
visokių pabaisų, daugiausiai demoniškos prigimties, kurių bendras tikslas yra
pasivaišinti įsibrovėliais. Tai taip pat yra šiukšlių pylimo vieta daugybei
burtininkų, kurie mėgaujasi pasiųsdami būsimuosius nugalėtojus į šiuos
bandomuosius beprotybės laukus. Kalbama, kad šis chaosas turi šiokią tokią
struktūrą, nes atrodo, kad Lugonu rezga pinkles šiai vietai ir jos gyventojams.

Čia galima rasti pragarmės runą. Sąmoningai Pragarmę galima pasiekti per
vartus, randamus gilesniuose pagrindinio požemio lygiuose.
%%%%
Pandemonium

Pandemoniumas yra begalinis skausmo ir kančių kraštas. Nors čia galite rasti
nemažai lobių, visi tie turtai saugomi demonų ir dar žiauresnių už juos demonų
valdovų. Daug herojų, supainioję pasitikėjimą savimi su megalomanija, netikėtai
žuvo kankynės ir pragaro ugnies krušoje.

Pandemoniumas yra nesibaigiantis. Vartai į jį gausiai randami gilesniuose
pagrindinio požemio lygiuose. Turėkite omenyje, kad ištrūkti atgal gali būti
sunkiau.

Čia galite rasti ne mažiau kaip penkias runas:
 • ugninė — gerai įkaitintoje Cerebovo karalystėje
 • šviečianti — radioaktyvioje Mnolego valdoje
 • magiška saugoma paslaptingų Lom Lobono ir jo pakalikų jėgų
 • tamsioji guli miglotoje Gloorx Vloq buveinėje
 • mažiau žinomi valdovai turi ne vieną demoniškos runos kopiją
%%%%
Ziggurat

Serija arenų su vis didesniais turtais ir dar didesniais pavojais kiekvienoje.
Kad ir kokia būtybė sukūrė šį siaubingą pastatą, ji renka nemažą įėjimo
mokestį. Saugokitės, nes zikurate bailiams ne vieta: netgi patys drąsiausi ir
labiausiai patyrę nuotykių ieškotojai yra juose radę savo mirtį. Nors vartai į
saugią vietą yra kiekviename lygyje, kartą jį palikus, į zikuratą sugrįžti
negalima.
%%%%
Labyrinth

Labirintas yra didelis ir sudėtingas raizginys, sumanytas rafinuotų ir
piktavalių protų, vedinų jau niekam nebeatmenamų kėslų. Seni padavimai byloja,
kad labirintas buvo sukonstruotas kaip kalėjimas bauginančiam minotaurui. Kiek
naujesni pasakojimai sako, kad pabaisa ten vis dar tebegyvena, saugodamas
vienintelį labirinto išėjimą — kartu su daugybe brangenybių, surinktų nuo
pasiklydusių ir mirusių iš bado nuotykių ieškotojų kūnų. Būkite atsargūs
nepastoviuose ir vingiuojančiuose šio labirinto praėjimuose, nes jūsų pačių
nuosavybė irgi gali atsidurti minotauro lobių krūvoje.
%%%%
Bazaar

Be prekiautojų, kurie įkūrė parduotuves įvairiose požemio vietose, yra ir kiti,
kurie stengiasi užsidirbti, keliaudami iš vienos vietos į kitą. Mugėse būna tam
tikras skaičius skirtingų parduotuvių, kuriose prekės dažnai yra geresnės, nei
sėsliose, o kartais netgi su nuolaida.

Taip pat turėkite minty, kad klajokliškas gyvenimo būdas išmokė pardavėjus
pasisavinti bet kokius nuotykių ieškotojų paliktus daiktus ir greit išvykti,
greičiausiai tam, kad juos parduotų kitur.
%%%%
Trove

Kartą gyveno sumanus vagis ir burtininkas, kuris baiminosi būti sučiuptas
nusikaltimo vietoje ir sukūrė vartų sistemą, vedančią į lobių slėptuves ir
turtuolių patalpas. Kadangi pats pernelyg bijojo jas plėšti, vietoje to jis
rinko lupikišką mokestį už įėjimą iš kiekvieno, norinčio jas ištuštinti. Jis
buvo gabus amatininkas ir vartus suprojektavo taip, kad kiekvienas įeinantis
pakliūtų į labiausiai jų poreikius atitinkančią slaptavietę.

Daiktai šioje slėptuvėje greičiausiai bus naudingi, tačiau atminkite:
burtininkas jau seniai miręs, bet net ir būdamas gyvas, jis niekad neteikė
pinigų gražinimo garantijos.
%%%%
Sewer

Kiekvienoje gyvenvietėje atsiranda ir kanalizacijos vamzdžiai ir drenažai,
daugumos ignoruojami, tačiau priebėga likusiems. Seni pasakojimai byloja apie
pavojingus gyvius, besimaudančius šlykščiai smirdančiame žaliame vandenyje ir
negailestingai vienas kitą medžiojančius. Pasakojimai taip pat užsimena apie
vertingus daiktus, paliktus bebaimių ir nesėkmingų lankytojų, pelijančius
drėgnuose urvuose.
%%%%
Ossuary

Mažas laidojimo rūsys su keleto tolimų faraonų giminaičių palaikais.
Neabejotina, kad čia daug spastų, o jo gyventojai vargu ar būtų patenkinti
plėšimu.
%%%%
Bailey

Vieno valdovo pilis. Ji neabejotinai saugoma fizinių užkardų ir gerai parengtų
karių.
%%%%
Ice Cave

Apleistas, kupinas aidų urvas tvirtame lede. Įmantrūs raižiniai ir statulos,
kažkada vagoję jo sienas, dabar iškraipyti ir nublankę nuo amžiais
besitęsiančių lėtų atitirpimų ir užšalimų.
%%%%
Volcano

Ši patalpa, pastatyta iš milžiniškų obsidiano luitų, kadaise galėjo būti
šventykla kokiai nors keistai dievybei, arba, galbūt, galingo ugnies milžino
buveinė.
%%%%
Wizlab

Vieno burtininko laboratorija, į kurią nerūpestingai palikti atviri vartai.
Atsargiai, nes burtininkai mėgsta saugoti savo nuosavybę spąstais ir pačių
sukurtomis pabaisomis!
%%%%
